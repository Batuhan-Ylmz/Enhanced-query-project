Yapay zeka, hayatımıza girdiği günden beri özellikle kendi sektörümde bazı meslek gruplarının yaptığı işleri büyük oranda yapabildiğini izliyorum. Visual designer, concept artist, game artist, illustrator, copywriter, UX designer, UI designer ve daha niceleri…Yapay zekanın neleri değiştirebileceğini ve hangi meslekleri nasıl tehdit ettiğini evdeki koltuğunuzda sorgulamaya hazırsanız başlayalım…

Hiçbir şey olmaz mı dersiniz ?
Bugün yeni GPT-4o’ya sesli olarak bana logaritma öğretmesini söyledim. Bana öğrenci kulislerindeki anlamlı soru ile yani logaritmanın güncel hayatta ne işimize yarayacağını anlatarak başladı. Benim bilgiyi edinmek istememdeki temel amacımı öğrendi ve log 2 (8)’in aslında ikinin kaç üstü 8'e eşit olması gerektiğini örneği ile temel mantığı basitçe anlattı. Benim amacımın bir sınava girmek olduğunu öğrenince bu sınav ile alakalı tüm (ÖSYM) veritabanını tarayıp çıkabilir soru tarzlarını analiz etti. Bilginin ne kadarını öğrenerek bu sınavlarda büyük oranda başarılı olabileceğimi düşünerek bana buna uygun örnek sorular hazırladı.

Senaryo o ya belki dijital ürün tasarımının yapay zeka ile tasarlandığı, yapay zeka tarafından geliştirilen, içerik pazarlamasına uygun blog yazılı ve görsel içerikleri, onboarding içerikleri, yardım ekranları yine yapay zeka tarafından hazırlanan ironik olsun diye 24 Kasım’da yayınlanacak olan “Yapay Öğretmenim” adlı bir uygulama olacağını düşünelim. Apple Search Ads uzmanı gibi kendi uygulamasının pazarlamasını da nasıl yapması gerektiğini bilen yapay zekamızın bu uygulaması kaç kez indirilir dersiniz?

Daha uç bir örnek için; Genel cerrah bir arkadaşımla bir apandisit hastasının teşhisi konusunda yaptığımız deneyde, yapay zekanın doktorun gözden kaçırabileceği birçok noktayı atlamayan uzman bir yaklaşım sunduğunu gördük. Önce hastanın şikayetlerini ve temel bilgilerini yapay zekaya ilettik. Yapay zeka, adım adım ihtimalleri elemek için sorular sordu. Örneğin, 24 yaşındaki kadın hastanın adet sancısı ya da yerleşme sancısı çekebileceği ihtimalini değerlendirdi. Daha sonra fiziki muayene için hastaya neler yapması gerektiğini söyledi. Hasta sonucu paylaştı ve yapay zeka %70 oranında apandisitten şüphelendiğini, bunu hangi akademik araştırma ve akredite kurumların verilerine dayandırdığını açıkladı. İhtimali yükseltmek için hangi tetkiklerin yapılması gerektiğini ve bu tetkiklerden gelen sonuçlara göre teşhis sürecini nasıl derinleştirebileceğini belirtti. Korktuk mu?

Komplocu bunlar 1: Diyelim ki > bir ülkenin sağlık bakanlığı özel bir şirketin geliştirdiği yapay zeka destekli bir sağlık asistanını ve hastanesini akredite olarak tanımış olsun. Bu durumda bu kurum insanlara bir doktor yerine kendi sağlık asistanına tedavi olması gerektiğini ikna etmek için ne gibi değer önerileri sunabilirdi?

İşte ütopik sağlık şirketimizin asistanına tedavi olmanı için önerilerimiz: 7/24 hızlı müdahale imkanı sağlar. Sürekli olarak en son tıbbi araştırmaları ve bulguları analiz eder, tüm branşların bilgisine sahip olup konsültasyon ihtiyacını ortadan kaldırır. İnsan faktöründen kaynaklanan hata oranını düşürür, büyük veri analizi ve geçmiş vakalardan elde edilen bilgilerle doğru teşhis ve tedavi imkanı sunar. Hastaların geçmiş sağlık verilerini kullanarak kişiselleştirilmiş tedavi planları oluşturur ve maliyetleri düşürerek daha fazla kişiye ulaşılabilir hale getirir. Sağlık personelinin iş yükünü azaltır ve hastaları sürekli olarak bilgilendirir, ayrıca sağlık personeline destek sağlar. Tanı ve tedavi süreçlerini akademik araştırmalara ve akredite kurumların verilerine dayandırarak güvenilir ve bilimsel kararlar sunar. Aynı zamanda ilaç sevmeyenler için tüm ilaç prospektüslerini ve etken maddelerini ezbere bildiğinden alternatif tedavi ve diyet reçeteleri de sunabilir mi dersiniz ..

Sanki ikna olmuş mu gibisiniz? Komplocu bunlar 2: Kanayan yaramız; Adalet Sistemine yapay zeka entegresi güzellemeleri; Sabah akşam mecliste tartışılan anayasa değişikliği oturumlarından anlıyoruz ki değişimine çok ta karşı çıkamayacağımız alanlardan biri adalet sistemi gibi geliyor.. Türkiye’de her yıl ortalama olarak 7 milyon dava açılıyor hakim başına 671 dava düşüyor ve sistemin yavaşlığı mağduriyetleri büyütüyor. Bu bağlamda yapay zekanın yargılama süreçlerine entegre edilmesiyle, süreçlerin hızlanabileceğini ve büyük bir zaman tasarrufu sağlanabileceğini hayal edebiliriz.

Yapay zekanın yargılamaları, insan hatasına daha az yer bırakarak daha adil ve tarafsız olma potansiyeline sahip. İstem dışı empati, kültürel kalıplar ve kişisel yönelimler gibi faktörlerin yargı sürecinden çıkarılmasıyla, daha objektif kararlar alınabilir gibi görünüyor. Bu, gerçekten işe yarayabilir mi? Belki de, yapay zeka sayesinde yargılama süreçleri daha güvenilir hale gelebilir.

Yapay zeka, benzer dava dosyalarını, izinli online kayıtları, savunma veya savcılık mercileri henüz iletmeden tarayabilir, gruplayabilir ve anlamlandırabilir. Bu sayede sürece bilirkişi dahil olmasına gerek kalmayabilir. Özellikle bilişim suçları gibi uzmanlık gerektiren alanlarda yapay zeka, çok daha güncel ve detaylı yorumlar yapabilir. Üst mahkeme olarak konumlandırıldığında, tahkikat ve istinaf gibi süreçler hızlandırılabilir. Anayasal sistemleri karşılaştığı olaylar ve bunun toplumda bulduğu karşılığı tarayıp yasanın güncellenmesi yönünde fikir önerisi getirebilir.

Böyle bir tercih karşımıza geldiğinde, daha tarafsız ve güvenilir bir yargılama için bunu istemek bizim için de mantıklı olabilir. Yapay zeka, sadece mevcut verileri analiz etmekle kalmaz, aynı zamanda geçmiş davalardan elde edilen bilgileri de kullanarak benzer durumlarda daha tutarlı kararlar verir. Bu da adalet sisteminin genel etkinliğini ve güvenilirliğini artırır.

Logaritma komplocuları buna cevap versin! Zekası yapay eğitim olur mu? Ben ilkokuldayken maddenin en küçük yapı taşı, mezun olana kadar dört kez yeni ışımaya maruz kalıp değişti. Yani bilgi değişti ve bana ilk yıllarda öğretilen bilgi bugün için hatalıydı. Zaten günümüzde teori dışında verilen akademik bilgi hiç olmadığı kadar hızlı değişebilir gibi duruyor. O halde tıp eğitimi teorik ve temel eğitim ile 1 yıla düşürülebilir mi? Temel teorik bilgi + yapay zeka yeni bir doktor türünü karşımıza çıkartabilir mi?

Yapay zeka destekli eğitim, kişiselleştirilmiş öğrenme deneyimlerini mümkün kılar. Her öğrencinin öğrenme hızı, ilgi alanları ve ihtiyaçlarına göre özel olarak tasarlanmış eğitim programları oluşturulabilir. Yapay zeka, öğrencilerin güçlü ve zayıf yönlerini belirleyerek, eksik oldukları konularda onlara özel dersler ve kaynaklar sunabilir.

Yapay zeka ayrıca öğretmenlerin iş yükünü azaltabilir. Rutin görevleri, sınav değerlendirmeleri ve hatta bazı öğretim faaliyetlerini otomatikleştirerek, öğretmenlerin daha fazla öğrenciye birebir ilgi göstermesini sağlar. Öğretmenler, yapay zekanın sunduğu veriler ve analizlerle, öğrencilerin gelişimini daha yakından takip edebilir ve onların ihtiyaçlarına daha hızlı yanıt verebilir.

Bunların yanı sıra, yapay zeka destekli öğrenme platformları, dünyanın her yerinden öğrencilerin erişimine açık olabilir. Bu, eğitimde fırsat eşitliğini artırır ve bilgiye erişim konusunda coğrafi engelleri ortadan kaldırır. Özellikle dezavantajlı bölgelerdeki öğrenciler için büyük bir fırsat olabilir.

Eğitimde yapay zekanın kullanımı, aynı zamanda müfredatın sürekli güncellenmesini de sağlar. Yeni bilgiler ve buluşlar, anında eğitim materyallerine entegre edilebilir. Öğrenciler, en güncel ve doğru bilgilere erişerek, geleceğe daha iyi hazırlanabilirler.

Sonuç olarak, yapay zekanın eğitim sistemine entegrasyonu, hem öğrenciler hem de öğretmenler için büyük faydalar sağlayabilir. Eğitimde kaliteyi artırırken, bireysel öğrenme deneyimlerini zenginleştirir ve eğitimde fırsat eşitliğini destekler. Bu değişim, geleceğin eğitim sisteminin temellerini atmak için büyük bir adım olabilir.

Böyle anlatınca güzel de bize liste lazım hocam biz tehlikede miyiz? Yapay abimiz en gelişmiş haliyle özel sektörün kullanımı için servis haline geldiğinde (ki bu bir oranda var) hangi mesleklerin işini büyük oranda yapabilir bir bakalım: Müşteri Hizmetleri Temsilcisi, İçerik Yazarı ve Editör, Pazarlama Uzmanı, Veri Analisti, Eğitim ve Öğretim Uzmanı, Tercüman, Araştırma Asistanı, İK Uzmanı, Teknik Destek Uzmanı, Hukuk Asistanı, Sosyal Medya Yöneticisi, SEO Uzmanı, Dijital Pazarlama Uzmanı, Satış Temsilcisi, Proje Yöneticisi, İş Analisti, Grafik Tasarımcı, Web Tasarımcısı, UX/UI Tasarımcısı, Finans Analisti, Muhasebeci, Veri Bilimci, Ürün Yöneticisi, Teknik Yazar, Danışman, Medya Planlayıcısı, Pazar Araştırmacısı, Eğitim Danışmanı, Reklam Metin Yazarı ve Halkla İlişkiler Uzmanı.